---
layout: post
title: "'Twas a few days after christmas..."
---

Så här års konfronteras man med sina känslor inför julhelgen. Kommersiellt jippo, frälsning eller midvinterblot.

Jag envisas med att framställa mig själv som helt osentimental. En sådan som tycker att traditioner är bara en ursäkt för att slippa fatta ett eget beslut. Jag gillar inte äktenskap eller dop (tycker ännu sämre om sekulära ersättningsritualer för dopet, men det är en diskussion för sig). Kanske är jag en kall och missunnsam människa. Kanske är det bara en ursäkt för att sippa julpynta, i år har jag inte ens tänt adventsljusstaken.

Ändå dras jag villigt med i julhetsen och köper klappar och dricker glögg. Det är väl OK bara man är påminner sig ofta om att man *egentligen* inte köper det, ens deltagande är enbart ytligt, mig kan ni inte lura.

En sak som hör julen till köper jag utan att ifrågasätta, att umgås med familjen. Men det är väl för jag har tur att ha en familj där vi faktiskt kommer överens, i alla fall i ett par dagar. Andra har det inte lika bra. BRIS får fler samtal än någon annan dag av barn som far illa bland alkoholstinna släktingar.

Denna ständiga kamp mellan det känslomässiga och det rationella. Varför ska det behöva vara så **jävla** svårt? Varför kan man inte uppskatta något för vad det är? Varför måste man analysera allting? Varför försöker jag distansera mig från min text genom att skriva "man" instället för "jag"?

Jag tänkte ändå avsluta lite positivt. Min absoluta favorit bland alla julsånger är "White Wine in the Sun" av Tim Minchin. Han sammanfattar ungefär mina tankar på ett roligare och intelligentare sätt än jag själv klarar av.

<iframe width="560" height="315" src="//www.youtube.com/embed/fCNvZqpa-7Q" frameborder="0" allowfullscreen></iframe>
