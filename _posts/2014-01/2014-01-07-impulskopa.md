---
layout: post
title: "Impulsköpa"
---

Ett sätt att inte bli rik på är att inte kunna låta bli att köpa massa saker hela tiden. Jag gör mitt för att stimulera den globala ekonomin.

Julen 2012 fick jag den första iPad minin i julklapp. Det var kärlek vid första ögonkastet. Jag använde den till allt. Läsa böcker, läsa serier, titta på film och surfa reddit. Perfekt formfaktor för att vara bekväm att hålla i händerna. Lagom stor för att läsa böcker, kanske aningen för liten för serier, men man kan ju alltid zooma. Att den inte hade en retina-skärm störde min inte så mycket, den mindre skärmen jämfört med vanliga iPad gör skillnaden i pixeldensitet mindre märkbar.

Jag har alltså använt skiten ur min iPad mini i ett år.

Sedan släpptes ju en ny iPad mini med retina-skärm. Då blev man sugen, riktigt sugen. Sen i juletid måste man ju unna sig lite saker. Lång historia kort, sitter och skriver det här på min nya, fina retina iPad mini.

Det finns många saker man kan säga för att motivera ett sådant inköp för sig själv. Bättre skärm, snabbare processor etc. Egentligen handlar det om ett begär, ett hål att fylla. Prylar kan faktiskt göra dig lite lyckligare.

Jag är i alla fall jättenöjd med min nya iPad. Text ser fantastiskt ut på retina-skärmen, serietidningar likaså. Tycker att batteritiden är lite sämre, men kanske bara är inbillning?

Titeln på inlägget syftar på det [tangentbordscase][1] som jag impulsköpte idag på Elgiganten. Det är ändå praktiskt. Det är som att ha med sig en minimal laptop. Nyhetens behag, Vi får se hur länge det fortfarande är kul.

[1]: http://www.logitech.com/sv-se/product/ultrathin-keyboard-folio-for-ipad-mini