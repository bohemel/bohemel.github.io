---
layout: post
title: "Processen"
tags: [music, swedish, recording]
---

Den här veckan omvandlades familjen Hultins sommarstuga till en inspelningsstudio. En helt OK studio faktiskt. Man kan göra jävligt mycket med relativt små medel nuförtiden. Ett hyrt trumset + micar, en bra ljudkort och vettig programvara. Vi använder Reason istället för de kanske mer vanliga Logic Pro och Pro Tools.

Först och främst: Jag fick äntligen leka med min nya gitarr på riktigt. Faktum är att alla gitarrer (nästan iaf, det är lite akustisk gitarr med som spelades in vid tidigare tillfälle) spelades in med den. Vi körde första- och andragitarren med lite olika micinställningar och förstärkare för att få lite bredare ljudbild.

På tal om förstärkare. Vi använde bara emulerade förstärkare på demon. Både för gitarr och bas. Reason har en virtuell Line6 Pod inbyggd. Det låter bra, riktigt bra, och är vansinnigt mycket enklare och billigare än att köpa “riktiga” förstärkare och mica upp. För att inte tala om hur mycket plats man sparar. Och plats var en bristvara i stugan.

Vi planerade att spela in tre spår till demon. Vi fick spelat in trummorna de första tre (långa) dagarna. Ljudet blev helt klart över förväntan. Riktigt jävla bra helt enkelt. Inspelningen fortlöpte utan stötrre problem (tack gode gud för digital inspelning och möjligheten att klippa ihop flera tagningar). Man inser ganska fort vad vitsen med att repa faktiskt är. Den sista låten är ny och var besvärlig att spela in för alla. Men jag tyckte ändå att resultatet blev tillfredställande.

Jag inser hur oerfaren jag är som gitarrist. Jag har aldrig riktigt tänkt på vad och hur jag spelar. Jag håller mig till den grundläggande strukturen på låten och kör bara. Så får det bli som det blir. Det är ju inte så hållbart när man skall spela in. Även om jag tycker att jag har utvecklats som gitarrist en hel del det senaste året, så blev inspelningen svår för mig. Många omtagningar och mycket svärande. Fy fan vad svårt det är med timing. Och att verkligen behöva veta hur man spelar en viss slinga. Jag har nog aldrig spelat en låt på samma sätt två gånger under rep tidigare. Nu finns det i all fall ett facit inspelat. Får hem och memorera.

Edvard och Mikael satte sina gitarr- respektive basspår snabbt och smidigt. Jag åkte hem magsjuk utan att hinna spela in de sista gitarrdelarna. Ett dygn senare var jag tillbaka i stugan. Satte mina sista tagningar, mest överdubbningar, relativt snabbt. Äntligen klart. För min del. Nu skall det läggas sång, syntar, mixas och mastras. Skönt nog för mig ligger det jobbet på de andra. Jag lutar mig tillbaka och njuter av den sista helgen på min semester och väntar på resultatet.