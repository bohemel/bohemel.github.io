---
layout: post
title: "Joelbitar #1 - Juni 2013"
tags: [joelbitar]
---

Lite på skoj, lite för att vara retro, lite för att Erik (eller var det Bobby)
gav mig idén tänkte jag starta ett nyhetsbrev. Samlar här lite länkar och lite
tips om böcker, musik, tv och vad som helst egentligen.

Tror ändå jag kan få tre eller fyra personer intresserade!

Om första numret har ett tema så är det lite udda historier, alla utom en
påhittade.

Innehåll Joelbitar #1:

* Gengångare (Les Revenants) [tv]
* China Miéville - City and the City [roman]
* Saga [serietidning]
* Hardcore History - Thor's Angels [podcast]

## Gengångare

Min första kontakt med den här tvserien var när jag upptäckte att ett av mina
favoritband, [Mogwai](http://en.wikipedia.org/wiki/Mogwai), 
[släppt ett nytt album](http://open.spotify.com/album/7znNGZ8iNfLJ41IxEWYJHp).
Var ganska ointresserad av serien, och visste inte att den gick på svensk tv
förrän någon tipsade mig om den på en fest.

Det är en fransk (skräck?)serie som nu 
[finns på SVTPlay](http://www.svtplay.se/video/1006788/del-1-av-8-camille). I
orginal heter den Les Revenants.

Jag har nu sett de första två avsnitten och tycker det är riktigt bra. Har ingen
aning om vilken riktning den kommer ta, Vilket är mycket positivt.

[Läs mer på wikipedia.](https://en.wikipedia.org/wiki/The_Returned)

När jag ändå skriver om Mogwai, passa på att lyssna på 
[Mogwai Fear Satan](http://open.spotify.com/track/02GrFF2czRiBF9fI2ncDho). En
av de bättre låtarna som spelats in.

## China Miéville - The City & the City

Läste just ut den här boken. En deckare med små inslag av fantasy (kanske). Ska
inte avslöja för mycket här. [Läs på wikipedia](http://en.wikipedia.org/wiki/The_City_%26_the_City)
om du vill ha spoilers. Är i vanliga fall inte så förtjust i deckare, men den
här var riktigt bra, om än kanske lite trögstartad.

## Saga

![Den är inte alltid så rumsren.](http://img.deadbeefcafe.se/i/51b5d1ba068dc.jpg)

Kan inte sluta prata om [Saga](http://en.wikipedia.org/wiki/Saga_%28comics%29),
min absoluta favoritserie just nu, kanske någonsin. Det är ett episkt 
scifi/fantasy-drama med en twist. Riktigt skrivade varelser, väldigt rå, en hel
del naket och sex, samtidigt är den mycket rolig och varm.

Det handlar om förbjuden kärlek mellan två personer vars folk är i krig, och om
det barn de får tillsammans. Sedan händer det naturligtvis mycket mer än så, och
vem vet vart historien är på väg.

Du kan köpa samlingen med de 6 första numren för 75 SEK i Comixology-appen. 

## Hardcore History - Thor's Angels

Är du intresserad av Europeisk medeltidshistoria och har fyra timmar över?
Lyssna på den här podcasten.

[Hardcore History - Thor's Angels](http://www.dancarlin.com//disp.php/hharchive/Show-41---Thor*s-Angels/Dark%20ages-medieval-antiquity).

Mycket intressant och många alternativa perspektiv på vad som egentligen hände
i Europa efter västroms fall.

Den är ju väldigt lång. Men man behöver inte lyssna på hela på en gång.

Se där ja. Då fick jag ihop ett första nummer ändå. Ganska spretigt och helt
utan tema. Antagligen många felstavningar och annat elände. Men jag är nöjd.



