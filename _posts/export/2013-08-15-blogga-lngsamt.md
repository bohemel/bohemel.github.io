---
layout: post
title: "Blogga långsamt"
---

Har väldiga problem med att skriva något här. Jag är för lat, sätter låga mål,
som jag ändå inte orkar fullfölja. Har inte skrivit något om alla filmer jag
sett senaste tiden t.ex. Kommer inte ens ihåg vad jag sett, men jag tror jag
kommer klara 100-gränsen i år iaf.

Sitter på Filmstaden Bergakungen och skriver det här. Ska snart se
[Elysium](http://www.imdb.com/title/tt1535108/). En film som fått ganska
medioker kritik (vad jag har sett iaf) men som jag ändå inte kan hålla mig
ifrån. Regisserad av Neill Blomkamp, samma kille som gjorde [Destrict
9](http://www.imdb.com/title/tt1136608/) som är en film jag verkligen gillade.

Har börjat gå mer och mer på bio själv och ensam. Det är skönt att slippa hela
planerandet kring ett biobesök för grupp, det är skönt att kunna gå på alla
filmer man vill se utan att försöka få någon annan intresserad, det är skönt
att slipp kallprata om filmen direkt utanför salongen utan att ha fått tid att
landa i sina åsikter. Varför känns det då så fel?

Jag har börjat drabbas av en jävlig ångest av mitt eget sällskap den senaste
tiden. Försöker omge mig med familj och vänner. Men inser att jag inte är så
bra på att umgås med andra människor heller, blir nervös och får ångest då
också. Ibland får man ju tanken att man inte riktigt är lämpad för livet, att
det saknas något väsentligt i mitt huvud. Men sedan skäms jag. Jag tänker att
det finns så många som har det värre, vilket det naturligtvis finns. “Tyck inte
synd om dig själv.” Det är något som aldrig riktigt fastnat. Har ägnat snart 30
år att tycka synd om mig själv. Att känna att jag är berättigad till. Gått
bättre utan att behöva arbeta för det.

“Är han inte lite självuppfyld”, kanske du frågar dig nu. Svaret är “ja” och
jag kommer fram till det här svaret gång på gång för att sedan gräva ner mig i
samma grop igen några månader senare.

Nog för den här gången, nu ska jag se på film, själv.